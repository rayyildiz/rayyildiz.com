---
title: "Hakkımda"
slug: "hakkimda"
---

"Bilgi paylaşıldıkça güzelleşir" deyimi ile yazmaya başladığım bu blog, bildiklerimi paylaştıkça daha çok öğrenmemi sağladı. İlk kez DOS ortamını gördükten hemen sonra Linux ile tanıştım ve bu benim hayatımın akışında oldukça önemli bir yer edindi. Meslek seçimimde bilgisayar mühendisliğini tercih etmemin en önemli etkenlerinden biri de bu oldu.

Yazılım mühendisi olarak Golang, Rust, Java ve Python gibi dillerde ve cloud native, serverless teknolojiler üzerinde çalışıyorum. Bu siteyi, farklı platformlarda yayınladığım ve yeni yazdığım teknik yazılarımı bir araya getirmek için açtım.

Ne yazık ki uzun zamandır yazı yazamıyorum, biraz arşiv gibi kaldı bu blog ama gene de durması açısından saklamayı tercih ettim. Bahane gibi olacak ama biraz da microblog tarzı sosyal ağların gelişmesi etkiledi deyip [Bluesky hesabıma](https://bsky.app/profile/rayyildiz.com) yönlendireyim (Twitter hesabımı kapatıyorum).

İnternetin bilgi kirliliğiyle dolmaya başladığı şu dönemde, mümkün olduğunca doğru ve faydalı içerik üretmeye çalışıyorum. Herhangi bir hata, öneri veya geri bildirim için benimle iletişime geçmekten çekinmeyin.

Şimdiden teşekkür ederim.
